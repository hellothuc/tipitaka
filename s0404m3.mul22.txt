23. Rāgapeyyālaṃ

237. ‘‘Rāgassa , bhikkhave, abhiññāya dasa dhammā bhāvetabbā. Katame dasa? Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā - rāgassa, bhikkhave, abhiññāya ime dasa dhammā bhāvetabbā’’ti.

238. ‘‘Rāgassa , bhikkhave, abhiññāya dasa dhammā bhāvetabbā. Katame dasa? Aniccasaññā, anattasaññā, āhāre paṭikūlasaññā, sabbaloke anabhiratasaññā, aṭṭhikasaññā, puḷavakasaññā <code>pulavakasaññā (sī.) puḷuvakasaññā (ka.)</code>, vinīlakasaññā, vipubbakasaññā, vicchiddakasaññā, uddhumātakasaññā - rāgassa, bhikkhave, abhiññāya ime dasa dhammā bhāvetabbā’’ti.

239. ‘‘Rāgassa, bhikkhave, abhiññāya dasa dhammā bhāvetabbā. Katame dasa ? Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ, sammāvimutti - rāgassa, bhikkhave, abhiññāya ime dasa dhammā bhāvetabbā’’ti.

240-266. ‘‘Rāgassa, bhikkhave, pariññāya...pe... parikkhayāya... pahānāya... khayāya... vayāya... virāgāya... nirodhāya... ( ) <code>(upasamāya) (sī. syā. pī.) aññesaṃ pana nipātānaṃ pariyosāne idaṃ padaṃ na dissati</code> cāgāya... paṭinissaggāya...pe... ime dasa dhammā bhāvetabbā.

267-746. ‘‘Dosassa  ...pe... mohassa... kodhassa... upanāhassa... makkhassa... paḷāsassa... issāya... macchariyassa... māyāya... sāṭheyyassa... thambhassa... sārambhassa... mānassa... atimānassa... madassa... pamādassa pariññāya...pe... parikkhayāya... pahānāya  ... khayāya... vayāya... virāgāya... nirodhāya... ( ) <code>(upasamāya) (sī. syā. pī.) aññesaṃ pana nipātānaṃ pariyosāne idaṃ padaṃ na dissati</code> cāgāya... paṭinissaggāya...pe... ime dasa dhammā bhāvetabbā’’ti.

Rāgapeyyālaṃ niṭṭhitaṃ.

Dasakanipātapāḷi niṭṭhitā.

