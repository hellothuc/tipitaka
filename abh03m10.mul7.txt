44-1. Nīvaraṇaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

1. Nonīvaraṇaṃ  kusalaṃ dhammaṃ paṭicca nonīvaraṇo kusalo dhammo uppajjati hetupaccayā (saṃkhittaṃ).

2. Hetuyā ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ).

3. Nīvaraṇaṃ akusalaṃ dhammaṃ paṭicca nīvaraṇo akusalo dhammo uppajjati hetupaccayā. Nīvaraṇaṃ akusalaṃ dhammaṃ paṭicca nonīvaraṇo akusalo dhammo uppajjati hetupaccayā. Nīvaraṇaṃ akusalaṃ dhammaṃ paṭicca  nīvaraṇo akusalo ca nonīvaraṇo akusalo ca dhammā uppajjanti hetupaccayā. (3) (Saṃkhittaṃ.)

4. Hetuyā nava, ārammaṇe nava...pe... avigate nava (saṃkhittaṃ).

Paccanīyaṃ

Nahetupaccayo

5. Nīvaraṇaṃ akusalaṃ dhammaṃ paṭicca nīvaraṇo akusalo dhammo uppajjati nahetupaccayā - vicikicchānīvaraṇaṃ uddhaccanīvaraṇaṃ paṭicca avijjānīvaraṇaṃ. (1)

Nonīvaraṇaṃ  akusalaṃ dhammaṃ paṭicca nīvaraṇo akusalo dhammo uppajjati nahetupaccayā - vicikicchāsahagate uddhaccasahagate khandhe paṭicca avijjānīvaraṇaṃ. (1)

Nīvaraṇañca  nonīvaraṇañca akusalaṃ dhammaṃ paṭicca nīvaraṇo akusalo dhammo uppajjati nahetupaccayā - vicikicchānīvaraṇañca uddhaccanīvaraṇañca sampayuttake ca khandhe paṭicca avijjānīvaraṇaṃ. (1) (Saṃkhittaṃ.)

6. Nahetuyā tīṇi, naadhipatiyā nava, napurejāte nava...pe... nakamme tīṇi...pe... navippayutte nava (saṃkhittaṃ).

(Sahajātavārepi... sampayuttavārepi sabbattha nava.)

7. Nīvaraṇo akusalo dhammo nīvaraṇassa akusalassa dhammassa hetupaccayena paccayo (saṃkhittaṃ).

8. Hetuyā tīṇi, ārammaṇe nava, adhipatiyā nava...pe... āsevane nava, kamme āhāre indriye jhāne magge tīṇi, sampayutte nava...pe... avigate nava (saṃkhittaṃ).

Nahetuyā nava, naārammaṇe nava (saṃkhittaṃ).

Hetupaccayā  naārammaṇe tīṇi (saṃkhittaṃ).

Nahetupaccayā ārammaṇe nava (saṃkhittaṃ).

(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṃ, evaṃ gaṇetabbaṃ).

9. Nonīvaraṇaṃ abyākataṃ dhammaṃ paṭicca nonīvaraṇo abyākato dhammo uppajjati hetupaccayā (saṃkhittaṃ).

10. Hetuyā  ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

45-1. Nīvaraṇiyaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

11. Nīvaraṇiyaṃ kusalaṃ dhammaṃ paṭicca nīvaraṇiyo kusalo dhammo uppajjati hetupaccayā. (1)

Anīvaraṇiyaṃ  kusalaṃ dhammaṃ paṭicca anīvaraṇiyo kusalo dhammo uppajjati hetupaccayā. (1) (Saṃkhittaṃ.)

12. Hetuyā dve, ārammaṇe dve...pe... avigate dve (saṃkhittaṃ).

(Sahajātavāropi...pe... pañhāvāropi vitthāretabbā).

13. Nīvaraṇiyaṃ  akusalaṃ dhammaṃ paṭicca nīvaraṇiyo akusalo dhammo uppajjati hetupaccayā (saṃkhittaṃ).

14. Hetuyā ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

15. Nīvaraṇiyaṃ  abyākataṃ dhammaṃ paṭicca nīvaraṇiyo abyākato dhammo uppajjati hetupaccayā. (1)

Anīvaraṇiyaṃ abyākataṃ dhammaṃ paṭicca anīvaraṇiyo abyākato dhammo uppajjati hetupaccayā... tīṇi.

Nīvaraṇiyaṃ abyākatañca anīvaraṇiyaṃ abyākatañca dhammaṃ paṭicca nīvaraṇiyo abyākato dhammo uppajjati hetupaccayā. (1) (Saṃkhittaṃ).

16. Hetuyā pañca, ārammaṇe dve...pe... āsevane ekaṃ...pe... vipāke pañca...pe... avigate pañca (saṃkhittaṃ). (Sahajātavāropi...pe... pañhāvāropi vitthāretabbā.)

46-1. Nīvaraṇasampayuttaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

17. Nīvaraṇavippayuttaṃ  kusalaṃ dhammaṃ paṭicca nīvaraṇavippayutto kusalo dhammo uppajjati hetupaccayā (saṃkhittaṃ).

18. Hetuyā ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

19. Nīvaraṇasampayuttaṃ  akusalaṃ dhammaṃ paṭicca nīvaraṇasampayutto akusalo dhammo uppajjati hetupaccayā (saṃkhittaṃ).

20. Hetuyā  ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

21. Nīvaraṇavippayuttaṃ abyākataṃ dhammaṃ paṭicca nīvaraṇavippayutto abyākato dhammo uppajjati hetupaccayā (saṃkhittaṃ).

22. Hetuyā ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

47-1. Nīvaraṇanīvaraṇiyaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

23. Nīvaraṇiyañceva  no ca nīvaraṇaṃ kusalaṃ dhammaṃ paṭicca nīvaraṇiyo ceva no ca nīvaraṇo kusalo dhammo uppajjati hetupaccayā (saṃkhittaṃ).

24. Hetuyā ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

25. Nīvaraṇañceva nīvaraṇiyañca akusalaṃ dhammaṃ paṭicca nīvaraṇo ceva nīvaraṇiyo ca akusalo dhammo uppajjati hetupaccayā... tīṇi.

Nīvaraṇiyañceva no ca nīvaraṇaṃ akusalaṃ dhammaṃ paṭicca nīvaraṇiyo ceva no ca nīvaraṇo akusalo dhammo uppajjati hetupaccayā... tīṇi.

Nīvaraṇañceva nīvaraṇiyaṃ akusalañca nīvaraṇiyañceva no ca nīvaraṇaṃ akusalañca dhammaṃ  paṭicca nīvaraṇo ca nīvaraṇiyo ca akusalo dhammo uppajjati hetupaccayā... tīṇi (saṃkhittaṃ).

26. Hetuyā nava, ārammaṇe nava...pe... avigate nava (saṃkhittaṃ).

(Sahajātavārepi...pe... pañhāvārepi sabbattha nava.)

27. Nīvaraṇiyañceva  no ca nīvaraṇaṃ abyākataṃ dhammaṃ paṭicca nīvaraṇiyo ceva no ca nīvaraṇo abyākato dhammo uppajjati hetupaccayā (saṃkhittaṃ).

28. Hetuyā  ekaṃ, ārammaṇe ekaṃ...pe... avigate ekaṃ (saṃkhittaṃ).

(Sahajātavārepi...pe... pañhāvārepi sabbattha ekaṃ.)

48-1. Nīvaraṇanīvaraṇasampayuttaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

29. Nīvaraṇañceva nīvaraṇasampayuttañca akusalaṃ dhammaṃ paṭicca nīvaraṇo ceva nīvaraṇasampayutto ca akusalo dhammo uppajjati hetupaccayā (saṃkhittaṃ).

30. Hetuyā nava, ārammaṇe nava...pe... avigate nava (saṃkhittaṃ).

(Sahajātavārepi...pe... pañhāvārepi sabbattha nava.)

49-1. Nīvaraṇavippayuttanīvaraṇiyaduka-kusalattikaṃ

1-7. Paṭiccavārādi

Paccayacatukkaṃ

Hetupaccayo

31. Nīvaraṇavippayuttaṃ  nīvaraṇiyaṃ kusalaṃ dhammaṃ paṭicca nīvaraṇavippayutto nīvaraṇiyo kusalo dhammo uppajjati hetupaccayā. (1)

Nīvaraṇavippayuttaṃ anīvaraṇiyaṃ kusalaṃ dhammaṃ paṭicca nīvaraṇavippayutto anīvaraṇiyo kusalo dhammo uppajjati hetupaccayā. (1) (Saṃkhittaṃ.)

32. Hetuyā  dve, ārammaṇe dve...pe... avigate dve (saṃkhittaṃ).

(Sahajātavāropi...pe... pañhāvāropi vitthāretabbā.)

33. Nīvaraṇavippayuttaṃ nīvaraṇiyaṃ abyākataṃ dhammaṃ paṭicca nīvaraṇavippayutto nīvaraṇiyo abyākato dhammo uppajjati hetupaccayā. (1)

Nīvaraṇavippayuttaṃ  anīvaraṇiyaṃ abyākataṃ dhammaṃ paṭicca nīvaraṇavippayutto anīvaraṇiyo abyākato dhammo uppajjati hetupaccayā... tīṇi.

Nīvaraṇavippayuttaṃ nīvaraṇiyaṃ abyākatañca nīvaraṇavippayuttaṃ anīvaraṇiyaṃ abyākatañca dhammaṃ paṭicca nīvaraṇavippayutto nīvaraṇiyo abyākato dhammo uppajjati hetupaccayā. (1) (Saṃkhittaṃ.)

34. Hetuyā pañca, ārammaṇe dve...pe... vipāke pañca (saṃkhittaṃ).

(Sahajātavārepi ...pe... pañhāvārepi sabbattha vitthāretabbaṃ.)

Nīvaraṇagocchakakusalattikaṃ niṭṭhitaṃ.

